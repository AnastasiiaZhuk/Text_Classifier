Pandemia COVID-19 – pandemia zakaźnej choroby COVID-19 wywoływanej przez koronawirusa SARS-CoV-2[4].
Rozpoczęła się jako epidemia 17 listopada 2019 w mieście Wuhan, w prowincji Hubei, w środkowych Chinach, a 11 marca 2020 została uznana przez Światową Organizację Zdrowia (WHO) za pandemię[5][6][7][8].
Do 5 lipca 2020 odnotowano ponad 11,24 mln przypadków zachorowań na COVID-19 w 188 państwach i terytoriach, w tym blisko 531 tys. zgonów i blisko 6,15 mln przypadków wyzdrowień[3][9].
W okresie od listopada 2019 do stycznia 2020 zachorowania pojawiały się głównie w mieście Wuhan, w środkowych Chinach, ale już w połowie stycznia wirus rozprzestrzenił się w całych Chinach[1][2].
W drugiej połowie lutego ogniska zakażeń z setkami chorych wybuchły w Korei Południowej, we Włoszech oraz w Iranie.
Od 4 marca 2020 są notowane zakażenia wirusem SARS-CoV-2 w Polsce[10].
13 marca 2020 WHO podała, że epicentrum pandemii koronawirusa stała się Europa[11].
Chorzy zarejestrowani zostali na wszystkich kontynentach z wyjątkiem Antarktydy.
W skali międzynarodowej zostały podjęte działania w celu przeciwdziałania rozprzestrzenianiu się zachorowań.
Ograniczono podróże, wprowadzono kwarantanny i godziny policyjne, odroczono lub odwołano szereg wydarzeń sportowych, religijnych i kulturalnych[12].
W Chinach i w Korei Południowej wprowadzono środki policyjne[13][14][15].
Część państw zamknęła granice lub wprowadziła ograniczenia ruchu granicznego, w tym przylotów pasażerów, oraz restrykcje wobec osób przekraczających granice[16][17].
Wprowadzono kontrole na lotniskach i dworcach kolejowych[18].
W związku z wybuchem pandemii w 177 państwach na poziomie krajowym lub lokalnym zostały zamknięte szkoły i uniwersytety, co w wymiarze globalnym w szczycie dotknęło blisko 1,27 miliarda uczniów i studentów (72,4%)[19].
Pandemia spowodowała globalne zakłócenia społeczne i gospodarcze[20], w tym największą światową recesję od czasów wielkiego kryzysu[21]. Doprowadziła do opóźnienia lub odwołania wydarzeń(ang.) sportowych(ang.), religijnych(ang.), politycznych(ang.) i kulturalnych(ang.)[22], powszechnych braków w zaopatrzeniu(ang.), które pogłębiły się w wyniku panicznych zakupów[23][24][25], oraz do zmniejszenia emisji zanieczyszczeń i gazów cieplarnianych(ang.)[26]. W internecie i mediach zaczęły szerzyć się teorie spiskowe oraz dezinformacja dotyczące wirusa[27][28]. Odnotowano szereg przypadków ksenofobii i rasizmu wobec Chińczyków i innych mieszkańców Azji Wschodniej i Południowo-Wschodniej.
Liczba przypadków odnosi się do liczby osób, które zostały przebadane na obecność COVID-19, i których test został uznany za dodatni zgodnie z oficjalnymi protokołami[42].
Wiele krajów na początku przyjęło oficjalną politykę, aby nie przeprowadzać testów wśród osób mających jedynie łagodne objawy[43][44]. W analizie wczesnej fazy wybuchu epidemii trwającej do 23 stycznia oszacowano, że 86 procent zakażeń COVID-19 nie zostało wykrytych, a te nieudokumentowane zakażenia były źródłem 79 procent udokumentowanych przypadków[45]. W kilku innych badaniach, z wykorzystaniem różnych metod, oszacowano, że liczba zakażeń w wielu krajach może być znacznie większa niż liczba odnotowanych przypadków.
Szczepionka ani skuteczne leki przeciwwirusowe nie są dostępne, choć szereg instytucji w wielu krajach wdrożyło prace nad ich opracowaniem[56].
Stosowana terapia polega na leczeniu objawowym i terapii wspomagającej (niewydolność oddechową).
Zalecane środki zapobiegające rozprzestrzenianiu się wirusa to: mycie rąk, zakrywanie ust podczas kaszlu, utrzymywanie dystansu od innych ludzi, ograniczenie bezpośrednich kontaktów, oraz monitorowanie i izolacja osób podejrzanych o zakażenie[51][48][50].
Mycie rąk Główny artykuł: Mycie rąk.
W celu przeciwdziałania rozprzestrzenianiu się choroby zaleca się mycie rąk.
CDC zaleca częste mycie rąk mydłem i wodą przez co najmniej dwadzieścia sekund, szczególnie po skorzystaniu z toalety lub gdy ręce są wyraźnie zabrudzone; przed jedzeniem; oraz po wydmuchiwaniu nosa, kasłaniu lub kichaniu. To dlatego, że poza ludzkim ciałem, wirus jest zabijany przez zwykłe mydło, które powoduje rozerwanie jego powłoki ochronnej[57]. CDC zaleca ponadto stosowanie środka do dezynfekcji rąk na bazie alkoholu, zawierającego co najmniej 60 procent alkoholu objętościowo, gdy woda i mydło nie są łatwo dostępne[58].
WHO informuje, aby unikać dotykania oczu, nosa i ust za pomocą nieumytych rąk[59][60].
Odkażanie powierzchni
Powierzchnie mogą zostać zdezynfekowane za pomocą szeregu roztworów, w tym 62-71% etanolu, 50-100% izopropanolu, 0,1% podchlorynu sodu, 0,5% nadtlenku wodoru i 0,2-7,5% jodopowidonu. Inne roztwory, takie jak chlorek benzalkonium i glukonian chlorheksydyny, są mniej skuteczne[61]. CDC zaleca, aby w przypadku podejrzenia lub potwierdzenia przypadku COVID-19 w miejscu takim jak biuro lub świetlica, zdezynfekować wszystkie pomieszczenia, takie jak biura, łazienki, strefy wspólne, wspólny sprzęt elektroniczny, taki jak tablety, ekrany dotykowe, klawiatury, piloty i bankomaty używane przez osoby chore[62].
 Pierwsze przypadki nowej choroby wywołującej zapalenie płuc odnotowano w połowie grudnia 2019 roku wśród mieszkańców związanych z rynkiem zwierząt i owoców morza w Wuhanie[63][64]. Następnie chińscy naukowcy zidentyfikowali nowego koronawirusa[65], który okazał się podobny pod względem sekwencji genetycznej do wirusa SARS wywołującego ciężki ostry zespół oddechowy (SARS)[66][67][68][69]. Wirus ten najprawdopodobniej pochodził od zwierzęcia sprzedawanego na lokalnym rynku spożywczym, tak zwanym mokrym targu[70][71].
Mapa zakażeń według państw
Mapa zakażeń według prowincji Chin
Wirus rozprzestrzenił się na inne chińskie prowincje w pierwszej połowie stycznia 2020.
Rozwój zakażeń ułatwiało przemieszczanie się ludności podczas chińskiego nowego roku.
13 stycznia potwierdzono pierwszą osobę zarażoną wirusem SARS-CoV-2 poza granicami Chin, w Tajlandii[72].
 20 stycznia zgłoszono gwałtowny wzrost liczby przypadków w Chinach (prawie 140 nowych pacjentów), w tym u dwóch osób w Pekinie i jednej w Shenzhen[73]. Premier Li Keqiang wezwał do podjęcia zdecydowanych i skutecznych działań w celu zapobiegania i kontroli epidemii zapalenia płuc spowodowanej przez nowego koronawirusa[74].
Początkowo Światowa Organizacja Zdrowia postanowiła nie uznawać epidemii za stan zagrożenia zdrowia publicznego o zasięgu międzynarodowym. WHO uprzednio ostrzegła, że możliwe jest dalsze szerzenie się choroby[75].
24 stycznia potwierdzono pierwszy przypadek zakażenia w Europie.
Zakażenie zdiagnozowano u dwóch osób: jednej w Paryżu, a drugiej w Bordeaux[76].
27 stycznia Mongolia zamknęła granicę lądową z Chinami do 2 marca. Zamknięto także szkoły i uniwersytety oraz zabroniono organizacji imprez masowych[77].
28 stycznia 2020 liczba zmarłych z powodu wirusa przekroczyła 100[78].
30 stycznia Światowa Organizacja Zdrowia uznała zachorowania za stan zagrożenia zdrowia publicznego o zasięgu międzynarodowym, powołując się na 7711 przypadków głównie w Chinach i 83 przypadki w 18 innych państwach[79].
Linie lotnicze, takie jak Air France, Lufthansa czy United Airlines, ograniczyły połączenia z Chinami[80].
W trzech regionach Rosji zamknięto przejścia graniczne z Chinami. Ograniczenia dotyczą Żydowskiego Obwodu Autonomicznego, obwodu amurskiego i Kraju Chabarowskiego[81]. 30 stycznia premier Rosji Michaił Miszustin tymczasowo ograniczył ruch na 16 z ogółem 25 przejść granicznych z Chińską Republiką Ludową[82].
2 lutego 2020 zmarł pierwszy chory poza granicami Chin – przybyły w styczniu z Wuhanu na Filipiny[83].
4 lutego 2020 liczba zarażonych według oficjalnych komunikatów przekroczyła 20 tysięcy (zmarło do tego czasu 427 osób, a wyzdrowiało 667)[84]. 10 lutego 2020 liczba zarażonych w Chinach przekroczyła 40 tys.[85], a następnego dnia liczba zmarłych przekroczyła 1000[86]. Liczba 2000 ofiar wirusa została przekroczona 19 lutego 2020 i tego samego dnia liczba zdiagnozowanych zakażonych osiągnęła liczbę 75 tys.[87], a liczba zakażonych poza Chinami kontynentalnymi przekroczyła 1000[88].
19 lutego Rosja zdecydowała się zamknąć granicę z Chinami[89].
W drugiej połowie lutego pojawiać zaczęły się większe ogniska zakażeń poza granicami Chin.
Od 5 do 22 lutego liczba zdiagnozowanych przypadków zakażeń na wycieczkowcu „Diamond Princess” wzrosła z 25 do 634.
W Korei Południowej w ciągu kilku dni liczba przypadków wzrosła do 23 lutego z kilkudziesięciu do ponad 600.
We Włoszech, gdzie przed 21 lutego znane były 3 przypadki zakażeń, w ciągu dwóch kolejnych dni zdiagnozowano 152 osoby zakażone i stwierdzono 3 zgony. W tym czasie choroba wykryta została w południowo-zachodniej Azji – w Libanie, Izraelu i Iranie, przy czym w tym ostatnim w ciągu kilku dni do 23 lutego stwierdzono 8 przypadków śmierci i co najmniej 43 osoby zakażone[85][90]. 25 lutego ogólna liczba zarażonych przekroczyła 80 tys., przy czym w Chinach znacząco udało się ograniczyć liczbę nowych zakażeń. Niejasna sytuacja panuje w Iranie, gdzie kwestionowane jako zaniżone są dane podawane oficjalnie o ofiarach i liczbie zakażonych[91].
23 lutego Iran zamknął przejścia graniczne z Afganistanem, Turkmenistanem, Turcją i Pakistanem[92][93], natomiast Irak i Kuwejt zawiesiły loty do Iranu[94].
Tego samego dnia premier Włoch Giuseppe Conte ogłosił plan awaryjny związany z kryzysem sanitarnym[95], natomiast w Korei Południowej ogłoszono „najwyższy alert sanitarny”[96].
Następnego dnia w Iranie zamknięto szkoły i granicę Iranu z Armenią[97][98].
Unia Europejska zapowiedziała, że na powstrzymanie koronawirusa przeznaczy 230 mln euro[99].
Cudzoziemcy przybywający do Korei Północnej poddawani są kwarantannie[100].
26 lutego Arabia Saudyjska zagroziła Rosji zerwaniem porozumienia dotyczącego ropy naftowej[101].
W związku z epidemią rząd Litwy ogłosił sytuację nadzwyczajną[102].
Departament Stanu USA oskarżył Rosję o prowadzenie w Internecie kampanii dezinformacji w sprawie koronawirusa[103].
27 lutego władze Arabii Saudyjskiej zabroniły pielgrzymek do Mekki i Medyny[104]; tego samego dnia w Japonii zamknięto do końca kwietnia wszystkie szkoły[105].
Odwołano wspólne manewry wojskowe Korei Południowej i Stanów Zjednoczonych w Seulu[106].
Linie lotnicze WizzAir odwołały część lotów do Włoch[107].
28 lutego w Singapurze zastosowano test serologiczny do śledzenia drogi zakażeń[108], organizacji imprez masowych zabroniono w Szwajcarii[109] oraz we Francji[110].
W Skandynawii linie lotnicze ograniczyły rejsy po Europie[111].
Państwa grupy G7 zapowiedziały, że wesprą finansowo walkę z koronawirusem[112].
Władze Nepalu zabroniły mieszkańcom kraju wyjazdów do krajów zarażonych koronawirusem[113].
W Indiach odwołano ćwiczenia morskie w Zatoce Bengalskiej[114].
4 marca władze Arabii Saudyjskiej zabroniły pielgrzymek do Mekki i Medyny[115].
Następnego dnia w Wielkiej Brytanii upadła brytyjska linia lotnicza Flybe, co przyśpieszyć miał spadek przewozów pasażerskich wiązany z obawami przed zachorowaniem na COVID-19[116][117].
Firma Sony zamknęła biura w Wielkiej Brytanii, Francji i w Polsce[118].
6 marca w Betlejem w Izraelu zamknięto Bazylikę Narodzenia Pańskiego[119], natomiast UEFA odsunęła włoskich sędziów od prowadzenia meczów w pucharach[120].
7 marca w Słowenii minister zdrowia Ales Sabre zakazał organizacji imprez masowych[121].
27 lutego zakażeni zarejestrowani byli już niemal w 50 państwach na wszystkich kontynentach z wyjątkiem Antarktydy.
Liczba nowych zachorowań poza Chinami przekroczyła liczbę takich przypadków w Chinach, gdzie systematycznie ich liczba malała[122].
28 lutego WHO oceniła ryzyko rozprzestrzeniania się i wzrostu zagrożeń związanych z chorobą COVID-19 jako bardzo wysokie[123].
2 marca przekroczona została liczba 3 tysięcy ofiar śmiertelnych wirusa, liczba zakażonych przekroczyła 90 tys. w sumie w 76 państwach[85]. W ciągu poprzedzającej doby liczba nowych zachorowań w różnych państwach poza Chinami była już 9-krotnie większa od liczby nowych przypadków w Chinach[124].
6 marca przekroczona została liczba 100 000 zarejestrowanych zachorowań w całym świecie[125].
11 marca dyrektor generalny Światowej Organizacji Zdrowia Tedros Adhanom Ghebreyesus określił rozwój choroby jako „pandemię”[126].
13 marca przekroczona została liczba 5 tys. zgonów spowodowanych koronawirusem przy ok. 140 tys. zarejestrowanych zakażeń w 135 państwach (ponad 70 tys. z nich to osoby już wyleczone).
18 marca przekroczona została liczba 8 tys. zgonów i 200 tys. zakażeń zarejestrowanych (wyleczonych było tego dnia ponad 80 tys.).
19 marca dzienna liczba zmarłych przekroczyła po raz pierwszy liczbę tysiąca (w sumie liczba zmarłych sięgnęła 10 tysięcy).
21 marca liczba zarejestrowanych zakażonych przekroczyła 300 tys.
Trzy dni później zakażonych było ponad 400 tys., a dzienna liczba ofiar przekroczyła dwa tysiące.
25 marca przekroczona została liczba 20 tys. ofiar zakażenia wirusem, a następnego dnia liczba zakażonych przekroczyła 0,5 miliona osób[127]. W ostatnich dniach marca krajem z największą liczbą zakażonych stały się Stany Zjednoczone, gdzie 27 marca ich liczba przekroczyła 100 tys.[128]